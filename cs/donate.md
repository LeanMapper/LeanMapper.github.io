---
title: Podpořte vývoj
---

Lean Mapper můžete zcela zdarma používat ve svých komerčních i nekomerčních projektech.

Vyvíjím jej ve svém volném čase a snažím se mu poskytovat nadstandardní podporu. Hlavní odměnou je mi vědomí, že Lean Mapper má **spokojené uživatele**, kterým zvyšuje produktivitu a usnadňuje práci.

----------

V blízké budoucnosti bych rád realizoval následující záměry:

## 1) Vydání stabilní verze 2.0


## 2) Doplnění changelogu

Ihned po vydání stabilní verze bych rád zaktualizoval changelog, aby byl usnadněn přechod z verze 1.4 a všechny novinky byly přehledně vypsané na jednom místě.


## 3) Aktualizace dokumentace

Celou dokumentaci bych rád zrevidoval a **výrazně rozšířil**. Kromě doplnění chybějících částí a zdokumentování i „nízkoúrovňových vlastností“ Lean Mapperu bych rád zavedl i úplně nové sekce s **best practices** a **nemalým množstvím ukázek**, jak řešit typická zadání a co vše Lean Mapper v praxi umožňuje.


## 4) Vlastní diskuzní fórum

Rád bych na tomto webu zprovoznil vlastní fórum s prostorem pro řešení problémů, sdílení zkušeností, nápadů a námětů do dalšího vývoje... Jedno jediné vlákno věnované Lean Mapperu na Nette fóru je už krajně nevyhovující.

Zvažuji, že bych fórum naprogramoval svépomocí s využitím **Lean Mapperu** a **Nette Frameworku**, čímž by jako vedlejší produkt vznikl hezký netriviální ukázkový projekt, vhodný ke studiu začátečníkům i mírně pokročilým. Kód bych samozřejmě dal volně k dispozici.


## 5) Udržení kvalitní podpory

I nadále bych rád promtně reagoval na všechny dotazy k Lean Mapperu a byl k dispozici pro návrh řešení konkrétních zadání.

----------

Pokud Lean Mapper s radostí používáte a je vám sympatický výše uvedený plán vývoje, to nejpřínosnější, co pro něj můžete udělat, je, že zašlete příspěvek v libovolné výši na následující účet u GE Money Bank:

**207501099/0600**

Umožníte mi tím věnovat Lean Mapperu čas, který bych mu bez vaší pomoci věnovat nemohl.

**Děkuji vám všem za podporu!**
