---
title: "Novinky #3"
author: janpecha
---

{:.perex}
Po [dlouhé odmlce](/blog/2018-01-01-novinky-2/) je tu znovu přehled novinek, které se odehrály kolem Lean Mapperu.


## Lean Mapper 3.2

Po téměř 2 letech od verze 3.1.1 vyšel **Lean Mapper 3.2.0**. Jedná se o "údržbové" vydání, které přináší velké množství oprav a několik drobných ale příjemných vylepšení.

Kompletní seznam změn si můžete projít v [changelogu](/cs/changelog/#320-1-5-2018) na webu.

V současné chvíli je v [přípravě](https://leanmapper-forum.intm.org/d/25-lean-mapper-3-3-0-rc1) verze 3.3, která bude zaměřena na vylepšení anotací a reflexe entit - viz [milestone](https://github.com/Tharos/LeanMapper/milestone/4) na GitHubu. Pokud chcete připravovanou verzi 3.3 vyzkoušet, upravte svůj `composer.json`, aby vyžadoval verzi `^3.3@RC` (`"tharos/leanmapper": "^3.3@RC"`) a samozřejmě nahlašujte chyby, na které narazíte.


## Dokumentace

[Dokumentace](https://github.com/LeanMapper/LeanMapper.github.io) doznala několika úprav.

* na stránce [EntityFactory](/cs/docs/entity-factory/) byl doplněn popis metod `createEntity` a `createCollection`.
* byl doplněn [Changelog](/cs/changelog/)
* upraven layout, aby hlavička webu nezabírala tolik místa
* a pár dalších drobnějších vylepšení a oprav

Pokud narazíte v dokumentaci na nějakou chybu či nepřesnost pomůže, když nám o ní dáte vědět v [issues](https://github.com/LeanMapper/LeanMapper.github.io/issues/new), nebo rovnou pošlete [pull request](https://github.com/LeanMapper/LeanMapper.github.io/pulls) s opravou.


## Příklady

Příklady použití a tutoriály shromažďujeme na GitHubu v repozitáři [leanmapper/examples](https://github.com/leanmapper/examples). Postupně se snažíme seznam příkladů rozšiřovat, ale nejde to úplně podle plánu. Pokud chcete přiložit ruku k dílu, nebojte se poslat pull request. Pomůžete nám i ostatním.


## Rozšíření

Sbírka předpřipravených mapperů [inlm/mappers](https://github.com/inlm/mappers) byla rozšířena o `PrefixMapper` (ve verzi 1.1.0). V souvislosti s tím nepřehlédněte článek [Lean Mapper - přeměňte své mappery v Lego](https://www.janpecha.cz/blog/leanmapper-premente-sve-mappery-v-lego/).

Generátor databáze [inlm/schema-generator](https://github.com/inlm/schema-generator) vyšel ve verzi 0.6. Toto vydání obsahuje velké množství oprav a vylepšení - přehled změn lze najít na [GitHubu](https://github.com/inlm/schema-generator/releases) a na [fóru](https://leanmapper-forum.intm.org/d/5). Jak generátor pracuje a jak ho integrovat do vlastního projektu popisuje tento [článek](https://www.janpecha.cz/blog/schemagenerator-generujte-svoji-databazi-z-entit/).

Přehled všech rozšíření najdete na webu na stránce [Rozšíření & addony](/cs/rozsireni/). Pokud tam vaše rozšíření chybí, dejte nám o tom vědět - třeba formou [issue](https://github.com/LeanMapper/LeanMapper.github.io/issues/new) nebo rovnou jako pull request.


## Ptejte se

Potřebujete poradit, nebo něco prodiskutovat? Napsat nám můžete na [Slacku Péhapkářů](https://pehapkari.slack.com/) v kanálu [#leanmapper](https://pehapkari.slack.com/messages/leanmapper), na [fóru](https://leanmapper-forum.intm.org) nebo na [Gitteru](https://gitter.im/castamir/LeanMapperChat).


## Twitter

Máte Twitter? Sledujte účet [@leanmapper](https://twitter.com/leanmapper). Průběžně na něm publikujeme upozornění na nová rozšíření, články a novinky kolem Lean Mapperu.


----

Novinky můžete sledovat taky na Twitteru pod hashtagem [#leanmapper](https://twitter.com/hashtag/leanmapper).

Předchozí díl Novinek naleznete [zde](/blog/2018-01-01-novinky-2/).
