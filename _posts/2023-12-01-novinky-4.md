---
title: "Novinky #4"
author: janpecha
---

{:.perex}
Rekapitulace novinek a informací za rok 2023.

Ahoj, vítám vás u rekapitulace novinek roku 2023.


## Lean Mapper oslavil kulatiny 🥳

Začneme slavnostně. V květnu 2023 uplynulo **10 let** od prvního veřejného vydání Lean Mapperu. Tehdy se jednalo o verzi 1.3.0, která stavěla na Dibi 2. Od té doby ušel Lean Mapper dlouhou cestu - vyšlo dalších 22 stabilních vydání, několik RC verzí, od starého PHP 5 jsme se přesunuli k PHP 8 a k nejnovější páté verzi Dibi.

Tak si alespoň pomyslně na uplynulých 10 let připijme a popřejme Lean Mapperu do následujích let málo bugů, hodně nových fičur a spoustu spojených uživatelů.


## Lean Mapper 4.0.4 a 4.0.5

V srpnu vyšla setinková verze 4.0.4, která přinesla podporu pro Dibi 5. V rámci této verze došlo i k aktualizaci PHPStanu a GitHub Actions.

Konec listopadu pak byl ve znamení příchodu nového PHP 8.3. Reakcí na tuto verzi je Lean Mapper 4.0.5 z 28. listopadu, který pro tuto nejnovější verzi PHP přináší podporu.


## Úpravy na webu

V březnu začali práce na aktualizované podobě webových stránek. Došlo k rozšíření layoutu, přidání kontextového levého menu, úpravám hlavičky, aktualizaci snippetů kódu v dokumentaci a drobné aktualizaci obsahu.

Úplně předělána pak byla sekce [Rozšíření](/cs/rozsireni/), která má zcela nový vzhled.



-----

A to je pro dnešek všechno - tak zas příště :)
